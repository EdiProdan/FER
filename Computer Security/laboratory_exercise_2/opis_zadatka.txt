U sklopu aplikacije za zaporke implementirana su dva alata. Unutar alata za administratora nalaze se funkcionalnosti dodavanja korisnika, mijenjanja njegove lozinke, forsiranje promjene lozinke i uklanjanje samog računa. Login alat omogućava korisniku da se ulogira. Nju neće koristiti napadač.
Ako će napadač htjeti zlouporabiti svoje ovlasti, možda će se htjeti ulogirati s nekim drugim ili nepostojećim "username-om". U tom slučaju, program neće odati napadaču da taj korisnik ne postoji, već će dati do znanja da je pogreška ili ime korisnika krivo uneseno. Isto se događa za unos pogrešne lozinke, unos točne lozinke ali da su nova i ponovljena nova lozinka pogrešne.

Zaporke su pohranjene u formatu username,zastavica,sol,hash. Tu se osigurava tajnost jer napadač ne može iz navedenih podataka zaključiti o kojoj se lozinki radi. Za generiranje hasha koristila se ključna derivacija PBKDF2, koja osim za deriviranje ključa, služi i za hashiranje. Sol nam osigurava da dva korisnika koja su prijavljena s istom lozinkom imaju različite hasheve. Također, lozinke su minimalno dugačke 8 znakova i sadrže barem jednu znamenku, jedno veliko slovo, jedno malo slovo i jedan specijalan znak.